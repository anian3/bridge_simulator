Symulator rozgrywki brydżowej

Po uruchomieniu programu widzimy karty swoje i dziadka. Wybieramy najpierw kolor atutowy, a następnie wysokość kontraktu, który chcemy zagrać.
Karty wybieramy klikając na nie. Oczywiście nie ma możliwości dokładania nie do koloru lub grania poza swoją kolejnością. W prawym górnym rogu ekranu
na bieżąco wyświetla się liczba wziętych i oddanych lew, a po zakończeniu gry - jej wynik.

Nasi przeciwnicy grają zgodnie z zasadami brydża, zawsze dokładają do koloru. Na drugiej ręce puszczają, a na trzeciej i czwartej w miarę
możliwości biją najniższą możliwą kartą (ale nie nadbijają karty partnera). Jeśli mają taką możliwość, to przebijają atutem. Jeśli nie mają,
co wyrzucić, wyrzucają najniższą kartę. Wistują losowo.

Karty są rozdawane losowo, ale najsilniejsza ręka trafia do rozgrywającego.
